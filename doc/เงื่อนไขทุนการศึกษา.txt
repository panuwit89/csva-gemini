เงื่อนไขการให้ทุนการศึกษา
โครงการปริญญาตรี สาขาวิทยาการคอมพิวเตอร์ ภาคพิเศษ
เพื่อเป็นการส่งเสริมและสนับสนุนนิสิตในโครงการปริญญาตรี สาขาวิทยาการคอมพิวเตอร์ ภาคพิเศษ ให้มีความตั้งใจและมีความก้าวหน้าในการศึกษาตามแผนการเรียนที่กำหนดไว้ในหลักสูตร วิทยาศาสตรบัณฑิต (วิทยาการคอมพิวเตอร์) ดังนี้
1. ทุนการศึกษานิสิตชั้นปีที่ 1 ภาคต้น เป็นนิสิตชั้นปีที่ 1 ที่สอบผ่านครบทุกรายวิชาตามแผนการเรียนในหลักสูตร ชั้นปีที่ 1 ภาคต้น โดยแบ่งตามผลการเรียน ดังนี้ คะแนนเฉลี่ย 2.00-2.49: ทุนละ 2,500 บาท คะแนนเฉลี่ย 2.50-2.99: ทุนละ 3,500 บาท คะแนนเฉลี่ย 3.00-3.49: ทุนละ 4,500 บาท คะแนนเฉลี่ย 3.50 ขึ้นไป: ทุนละ 10,000 บาท 
2. ทุนการศึกษานิสิตชั้นปีที่ 1 ภาคปลาย เป็นนิสิตชั้นปีที่ 1 ที่สอบผ่านครบทุกรายวิชาตามแผนการเรียนในหลักสูตร ชั้นปีที่ 1 ภาคปลายรวมภาคฤดูร้อน ของปีการศึกษาถัดไป โดยแบ่งตามผลการเรียน ดังนี้ คะแนนเฉลี่ย 2.00-2.49: ทุนละ 3,500 บาท คะแนนเฉลี่ย 2.50-2.99: ทุนละ 4,500 บาท คะแนนเฉลี่ย 3.00-3.49: ทุนละ 5,500 บาท คะแนนเฉลี่ย 3.50 ขึ้นไป: ทุนละ 10,000 บาท 
3. ทุนการศึกษา 3A ทุนละ 8,000 บาท เป็นนิสิตที่ลงทะเบียนเรียนในภาคการศึกษาปกติที่มีผลการเรียนและคุณสมบัติ ดังนี้ สอบผ่านไม่น้อยกว่าแผนการเรียนในหลักสูตร สอบได้ระดับคะแนน A อย่างน้อย 3 รายวิชา ในรายวิชาเฉพาะบังคับ หรือรายวิชาเฉพาะเลือกในหลักสูตร และมีหน่วยกิตรวมไม่น้อยกว่า 9 หน่วยกิต ในภาคการศึกษาเดียวกัน มีสถานะภาพนิสิตในภาคการศึกษาถัดไป 
4. ทุนส่งเสริมศักยภาพการเรียนนิสิต ทุนละ 20,000 บาท เป็นนิสิตที่ลงทะเบียนเรียนในภาคการศึกษาปกติที่มีผลการเรียนและคุณสมบัติ ดังนี้ สอบผ่านไม่น้อยกว่าแผนการเรียนในหลักสูตร สอบได้ระดับคะแนน A อย่างน้อย 5 รายวิชา และมีหน่วยกิตรวมไม่น้อยกว่า 15 หน่วยกิต ในภาคการศึกษาเดียวกัน โดยต้องสอบผ่านรายวิชาเฉพาะบังคับ หรือรายวิชาเฉพาะเลือกในหลักสูตร ไม่น้อยกว่า 9 หน่วยกิต และได้ระดับคะแนน A ไม่น้อยกว่า 3 รายวิชา มีสถานะภาพนิสิตในภาคการศึกษาถัดไป 
5. ทุนการศึกษาในรายวิชาโครงงานวิทยาการคอมพิวเตอร์ ทุนละ 5,000 บาท โดยนิสิตจะต้องนำเสนอและเผยแพร่โครงงานและไม่ได้รับทุนการศึกษาจากแหล่งอื่น
